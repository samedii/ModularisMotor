Modularis motor
===============
Strid
-----

### Föreslagna karaktärsegenskaper (Fantasy)
Färdighet 		| Baskostnad
-------------------- | ----------
Stridsteknik: Typ (t.ex. "Svärd och sköld") | 10

Vad slår jag mot?
-----------------

Följ samma tankebanor som i [kärnan](Att_sla_for_att_lyckas) och låt inte reglerna inskränka på rollspelandet.

I en ärlig strid mellan två personer vinner såklart med största sannolikhet den bepansrade skickligare kämpen med vana att slåss i rustning. Det är upp till spelarna att rollspela sig fram till en fördelaktig infallsvinkel i fiktionen.

Exempelvis i en ärlig strid mellan två jämnbördiga kämpar som båda försöker träffa varandra så slår man ett "ganska svårt" slag (en tärning) för att avgöra vad som händer.

### Baslinje/Referens

Räkna ut skillnaden i antal tärningar mellan rollpersonernas förmågor givet en normal attack och normalt försvar. SL modifierar sedan slaget baserat på omständigheter som ligger utanför en normal attack eller försvar.

Förslagsvis noterar man detta som antal extra tärningar. T ex en mästare skulle kunna ha +1 vilket skulle innebära att ett normalt stridsslag är 1 tärning lättare än baslinjen.

Hur mycket skada?
-----------------

I samband med ett lyckat slag så får man välja om man vill fortsätta slå eller addera väntevärdet istället. Om ett slag misslyckas drar man av ett och får inte slå mer.

Antalet lyckade slag och reglerna ovan bestämmer hur många grader av marginal man hade (notera att det första slaget också räknas).

Tärningar | Väntevärde
--------- | ----------
1         | 1
2         | 3
3         | 7
4         | 15
x         | 2<sup>x</sup>-1

Det är det första slaget som bestämmer effekten. Att slå för skada tar lite tid vilket spelledaren kan nyttja för att hitta på vad som ska hända.

###Trauma för rollpersoner

Fyll i en ruta som tillhör skadan du tog. Om alla på den nivån redan är ifyllda hoppar du ner ett snäpp till en värre skada.

Marginal	| Skadetyp	| Exempel				| Mod. | Trauma										| Blankt trauma
--------------|-------------|----------------------------------|------|----------------------------------------------------------------------------|--------------
1		| Lindrig	| Lätt haltning			|	| <input type="checkbox"><input type="checkbox"><input type="checkbox">	| 1
3		| Måttlig	| Ordentligt stukad fot		| -½	| <input type="checkbox"><input type="checkbox">					| 2
7		| Allvarlig	| Bruten ankel			| -1	| <input type="checkbox"> 								| 3
13		| Dödlig*	| Väldigt djupt hindrande sår	| -1	| <input type="checkbox"> 								| 4
20		| Död		| Avhugget ben			| 	| <input type="checkbox"> 								| 5

\*Börjar slå för att överleva.

Mod. är den föreslagna modifikationen för fortsatta slag (läggs ej ihop).

###Hur dör man av dödlig skada?

I samband med att rollpersonen tar en dödlig skada och varje runda därefter slår han en tärning (ett "ganska svårt" slag). Om han samlar på sig 3 misslyckanden före 3 lyckade slag så dör han. Spelledaren kan låta slagens utfall påverka fiktionen (t.ex. "Nej, och ..." skulle kunna innebära att rollpersonen svimmar) och fiktionen påverka slagets svårighet.

Funderingar för spelledaren
---------------------------

Ibland kan det vara användbart att;

* behandla en grupp fiender som en enda entitet med gemensamt trauma
* använda blankt trauma
* måla med tunnare eller bredare penslar (anpassa scenernas längd och verkan)

, för att underlätta bokhålleriet eller justera tempot.

Kom ihåg att exempelvis monster kan ha andra traumaregler. T.ex. tåla en annan mängd blankt trauma, ett annat antal allvarliga skador, etc.

###Omständigheterna påverkar
Hur bra t ex rollpersonens utrustning är kommer att påverka slagens svårighet. T ex kanske en bra rustning gör att motståndarens attack blir en nivå svårare eller ett mästersmitt svärd gör ett anfall lättare. Tänk i sådana banor som mästersmide eller legendariskt smide istället för exempelvis “mitt svärd har +1”.

Det är upp till er spelgrupp att bestämma hur viktig realismen är genom hur man väljer svårigheten för olika handlingar. Exempelvis hur svårt det är att slåss med kniv mot någon med svärd.

###Konstig skada

Om en handling är lätt att utföra men borde rimligtvis inte göra så mycket skada kan man förslagsvis lösa det genom att dra av någon tärning när skadan slås eller bestämma en fix skada.

Det andra fallet är en handling som är svår att utföra men som gör mycket skada om man lyckas (t ex en kraftfull magi). Lägg då på ett visst antal tärningar när man slår skadan eller bestäm ett fixt antal skadetärningar.

###Flera samtidigt
Du kan pröva att låta ett par rollpersoner agera samtidigt för att snabba upp strider och tillåta mer koordinerade manövrar.

###Kroppsdelar

Om plats ej specificerats kan du slå för att se var slaget träffar.

Kroppsdel	| 1T6
--------------|----
Huvud		| 1
Höger arm	| 2
Vänster arm	| 3
Torso		| 4
Höger ben	| 5
Vänster ben	| 6

---

[Inblandning](Inblandning) · [Analys av strid](Strid-Analys)
